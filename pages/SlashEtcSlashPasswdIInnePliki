Podstawową bazą użytkowników w Uniksach jest plik textowy /etc/passwd
(nazywany plikiem haseł), który zawiera wszystkich poprawnych
użytkowników, oraz niektóre informacje o nich. Na jednego użytkownika
przypada jedna linia zawierająca siedem, oddzielonych dwukropkami,
pól:

  * Nazwa użytkownika.
  * Hasło w postaci zakodowanej.
  * Numeryczny identyfikator użytkownika.
  * Numeryczny identyfikator grupy.
  * Imię i nazwisko, oraz dodatkowy opis użytkownika.
  * Katalog domowy.
  * Powłoka logowania (program uruchamiany po zalogowaniu się).

Strona podręcznika dotycząca passwd zawiera więcej informacji.

Każdy z użytkowników może odczytać plik haseł, a w ten sposób poznać
nazwy innych użytkowników. Oznacza to, że hasła (w postaci
zakodowanej) są dostępne dla wszystkich; teoretycznie nie powinno być
to groźne. Niestety kodowanie można złamać, zwłaszcza gdy hasło jest
słabe (jest zbyt krótkie, można je znaleźć w słowniku, lub, co gorsza,
domyśleć się go). Dlatego, z czasem, hasła zostały przeniesione do
osobnego pliku.

Wiele systemów zaimplementowało system ukrytych haseł . Jest to
alternatywna metoda przechowywania zakodowanych haseł, która używa
plik /etc/shadow, który odczytywalny jest tylko przez roota.
/etc/passwd zawiera specjalny znacznik oznaczający, że hasło znajduje
się gdzieś indziej. Każdy program dokonujący autoryzacji użytkowników
musi mieć ustawiony bit setuid. Normalne programy, które potrzebują
innych pól, działają bez zmian. ^[1]^

^[1]^
Wszystkie informacje o użytkowniku znajdują się w pliku haseł, za
wyjątkiem hasła :-)
