Bazą użytkowników jest zazwyczaj plik /etc/passwd. Niektóre systemy
posiadają dodatkowy plik /etc/shadow, który zawiera hasła. Istnieją
również inne metody przechowywania informacji o użytkownikach, dla
przykładu: NIS.

Baza użytkowników zawiera nie tylko hasła, np.: imiona i nazwiska,
katalogi domowe, powłoki logowania. Ponieważ dostęp to takiej bazy
wymagany jest przez wszystkich użytkowników, hasła przechowywane są w
postaci zakodowanej. Aby zapobiec brutalnym atakom mającym na celu
złamanie haseł, z czasem zostały one przeniesione do innego pliku,
który tylko root może czytać (choć kodowanie nadal pozostało).

Ważne jest aby w systemie nie było żadnych słabych haseł, aby takie
wyłapać można posłużyć się programem crack. Jest to dwusieczny miecz -
jeżeli agresor będzie pierwszy uda mu się włamać do systemu. Można tak
skonfigurować passwd aby odrzucał proste hasła - dzięki czemu
oszczędzisz wiele cykli CPU - łamanie wymaga znacznie więcej mocy
obliczeniowej.

Baza grup użytkowników standardowo przechowywana jest w pliku
/etc/group; 'ukrywane hasła' znajdują się w /etc/shadow.group.

Zazwyczaj root może zalogować się tylko poprzez terminale wymienione w
/etc/securetty. W ten sposób bezpośrednie zalogowanie się jako
superużytkownik wymaga fizycznego dostępu. Jednocześnie, zwykły
użytkownik, może zalogować się jako root za pomocą programu su (trzeba
znać dwa hasła).
