Katalog /etc zawiera mnóstwo plików. Niektóre z nich są opisane
poniżej. Odnośnie innych - powinieneś sprawdzić jaki program używa
danego pliku, po czym przeczytać dokumentację od danego programu,
istnieją również strony dotyczące plików (sekcja 5). Wiele plików
konfigurujących sieć znajduje się w /etc, są one opisane w Networking
Administrators' Guide.

'''/etc/rc, lub /etc/rc.d, lub /etc/rc?.d'''

       Skrypty, lub katalogi zawierające skrypty uruchamiane podczas
       startu systemu i zmiany poziomu pracy. Zobacz sekcję dotyczącą
       programu init .

'''/etc/passwd'''

       Baza użytkowników zawierająca: nazwę, prawdziwą nazwę, katalog
       domowy, zakodowane hasło i inne informacje dla każdego z
       użytkowników systemu. Dokładniejszy opis znajduje się na
       stronie podręcznika dotyczącej passwd.

'''/etc/fdprm'''

       Tabela parametrów pracy stacji dyskietek. Opisuje wzory
       poszczególnych formatów dyskietek. Używana przez setfdprm.
       Zobacz podręcznik dla setfdprm.

'''/etc/fstab'''

       Lista systemów plików montowanych automatycznie za pomocą mount
       -a (wywoływanego w /etc/rc lub inny skrypt startowy ). Pod
       Linuxem zawiera informacje o swapie używanym automatycznie po
       poleceniu swapon -a. Zobacz sekcję [7] w rozdziale 4, tytuł Montowanie i
       odmontowywanie, oraz stronę podręcznika polecenia
       mount.

'''/etc/group'''

       Plik podobny do /etc/passwd, zawiera opis grup. Zobacz stronę
       podręcznika dotyczącą group.

'''/etc/inittab'''

       Plik konfigurujący pracę programu init.

'''/etc/issue'''

       Wyświetlany przez getty przed pytaniem o login. Zazwyczaj
       zawiera krótką informację, lub powitanie. Zawartość zależy od
       upodobań administratora.

'''/etc/magic'''

       Plik konfiguracyjny dla programu file. Zawiera opisy różnych
       formatów plików, na podstawie których file zgaduje typ pliku.
       Zobacz strony podręcznika dotyczące: magic i file.

'''/etc/motd'''

       Wiadomość dnia, automatycznie wyświetlana po udany logowaniu.
       Zawartość zależy od upodobań administratora. Często używany aby
       przekazać wiadomość wszystkim użytkownikom.

'''/etc/mtab'''

       Lista aktualnie zamontowanych systemów plików. Inicjowana przez
       skrypty startowe i uaktualniana automatycznie przez program
       mount. Używana gdy potrzeba listy aktualnie zamontowanych
       systemów plików.

'''/etc/shadow'''

       Plik haseł na niektórych systemach - często hasła są
       przeniesione z pliku /etc/passwd do /etc/shadow; drugi plik,
       odmiennie od pierwszego, jest odczytywalny tylko przez roota.
       Utrudnia to próbę brutalnego łamania haseł.

'''/etc/login.defs'''

       Plik konfiguracyjny programu login.

'''/etc/printcap'''

       Podobny do /etc/termcap, zawiera informacje na temat drukarek.
       Odmienna składnia.

'''/etc/profile, /etc/csh.login, /etc/csh.cshrc'''

       pliki wykonywane w czasie ładowania odpowiednio: powłoki
       Bourne'a i C. Dzięki nim administrator może tworzyć domyślne,
       globalne ustawienia dla wszystkich użytkowników. Zobacz stronę
       podręcznika odpowiedniej powłoki.

'''/etc/securetty'''

       Zawiera listę bezpiecznych terminali - terminali, przez które
       może się zalogować root. Najczęściej zawiera listę kilku
       wirtualnych terminali, utrudniając zdobycie praw roota przez
       sieć, lub terminal na porcie szeregowym. Najlepiej usunąć
       wszystkie wpisy - uniemożliwia to bezpośrednie zalogowanie się
       roota w trybie wielu użytkowników - należy zalogować się jako
       zwykły użytkownik, a później użyć polecenia su.

'''/etc/shells'''

       Lista zaufanych powłok. Polecenie chsh umożliwia użytkownikom
       zmianę powłoki logowania wyłącznie na jedną z zawartych w
       pliku. Niektóre demony FTP uniemożliwiają zalogowanie się
       użytkownika, który nie posiada prawidłowej powłoki.

'''/etc/termcap'''

       Baza możliwości terminala. Opisuje sekwencje escape'owe,
       którymi można kontrolować terminal. Programy nie wyświetlają
       znaków bezpośrednio (trzebaby było wbudować im całą bazę
       danych, lub używać odpowiedniego terminala), w zamian tego
       posługują się podanymi w tym pliku sekwencjami sterowania,
       dzięki temu mogą pracować na dowolnym terminalu a dodanie
       nowego jest proste. Zobacz strony podręcznika: termcap,
       curs_termcap, terminfo.
