Systemy plików to złożone stworzonka i jako takie mają skłonności do
psucia się. Poprawność systemu plików można sprawdzić za pomocą
programu fsck. Można go ustawić tak aby naprawiał automatycznie drobne
błędy, oraz powiadamiał użytkownika w przypadku nienaprawialnych
usterek. Na szczęście, kod implementujący systemy plików był bacznie
sprawdzany, przez to większość błędów powstaje z powodu użytkownika
(niepoprawne zamknięcie systemu), sprzętu lub wypadki losowe (problemy
z zasilaniem).

Większość systemów ma ustawione automatyczne uruchamianie fsck w
czasie startu, dzięki czemu wykryte błędy są naprawiane przed użyciem
systemu plików. Pamiętaj, że używanie zepsutego systemu plików
najczęściej powoduje powstanie nowych błędów. Ponieważ sprawdzanie
dużego systemu plików może zająć fsck dużo czasu stosuje się pewne
sztuczki. Po piewsze, jeżeli istnieje plik /etc/fastboot sprawdzanie
zostanie pominięte. Po drugie, ext2 posiada specjalne pole w
superbloku mówiące czy dany system plików został poprawnie
odmontowany. To umożliwia e2fsck (odmianie fsck dla systemu plików
ext2) pominąć sprawdzanie poprawnie odmontowanych (zakłada się, że
poprawnie odmontowany system plików nie powinien zawierać błędów).
Trik z /etc/fastboot opiera się na działaniu skryptów startowych.

Automatyczne sprawdzanie działa tylko dla systemów automatycznie
montowanych podczas startu. Aby sprawdzić inne musisz ręcznie
uruchomić fsck.

Jeżeli fsck znajdzie nienaprawialne błędy potrzebujesz głębokiej
wiedzy o systemie plików, lub dobrej kopii zapasowej. Druga opcja
wydaje się być łatwiejsza (za to nudna), pierwsza natomiast wymaga
dobrego znajomego, grupy dyskusyjnej (lub listy), lub innego źródła
informacji jeżeli nie wiesz jak się do tego zabrać. Chciałbym o tym
napisać więcej jednak brakuje mi wiedzy i doświadczenia, program
debugfs może okazać się pożyteczny.

Za pomocą fsck powinieneś sprawdzać tylko odmontowane systemy plików
(wyjątkiem jest sprawdzanie zmontowanego w trybie tylko-do-odczytu
głównego systemu plików). Jest to spowodowane tym, że program
modyfikuje system plików bezpośrednio, bez wiedzy systemu
operacyjnego.
