Bardzo trudno jest dokonać optymalnego podziału. Gorzej - nie istnieje
ogólna metoda - za dużo czynników należy brać pod uwagę.

Tradycyjnie należy mieć mały główny system plików, który zawierał
będzie /bin, /etc, /dev, /lib, /tmp i inne potrzebne do startu rzeczy.
Podział taki powoduje, że główny system plików jest w mniejszym
stopniu narażony podczas padu systemu, umożliwia szybsze i łatwiejsze
naprawienie wszelkich błędów wywołanych katastrofą. Dla katalogów:
/usr, /home, oraz swapu tworzysz osobne partycje, lub używasz osobnych
dysków. Dzięki temu tworzenie kopii zapasowych staje się łatwiejsze.
Czasami można uczynić katalog /usr dzielonym poprzez sieć i dzięki
temu zaoszczędzić powierzchnię dysków stacji roboczych.

Podział dysku na wiele partycji powoduje, że wolne miejsce rozbite
zostaje na małe, zależne od dysku, obszary. Aktualnie, dyski i systemy
operacyjne działają pewnie, więc w większości wypadków wystarczy jedna
partycja, taki podział czyni tworzenie kopii zapasowych (i ich
używanie w razie potrzeby) mniej bolesnym.

W przypadku małych dysków (zakładając, że nie modyfikujesz jądra)
najlepszym wyjściem pozostaje utworzenie jednej partycji. Natomiast
posiadacze dużych dysków powinny utworzyć kilka partycji. (Zauważ, że
słowa "mały" i "duży" używane są w znaczeniu relatywnym, twoje
potrzeby decydują o ich dokładnym znaczeniu).

Dobrym pomysłem jest bycie przygotowanym na eksperymentowanie i zmiany
w razie potrzeby (nie tylko przy instalacji, ale w późniejszym
okresie). Wymaga to odrobiny pracy, kilku reinstalacji systemu, ale
tylko w ten sposób dojdziesz do optymalnego podziału.
