/var zawiera zmieniające się dane. Zawartość jest specyficzna dla
danego systemu, nie powinna być dzielona między różnymi komputerami.

'''/var/catman'''

       Sformatowane strony. Źródło strony podręcznika jest zazwyczaj
       przechowywane w /usr/man/man*; niektóre strony rozprowadzane są
       w wersji preformatowanej, są one przechowywane w /usr/man/cat*.
       Inne strony podręcznika muszą zostać sformatowane przed
       wyświetleniem; przetworzone wersje, w celu przyśpieszenia
       późniejszych odwołań, zapisywane są na dysku. (/var/catman jest
       często czyszczony wraz z katalogami zawierającymi pliki
       tymczasowe.)

'''/var/lib'''

       Zmieniające się podczas pracy systemu pliki.

'''/var/local'''

       Zmieniające się dane programów zainstalowanych w /usr/local.
       Zauważ, że nawet lokalnie zainstalowane programy powinny się
       odwoływać do /var.

'''/var/lock'''

       Blokady. Wiele programów przestrzega zasadę tworzenia pliku w
       /var/lock aby wskazać swoje działanie. Inne programy sprawdzają
       plik i odpowiednio działają (np. wstrzymują się z odwoływaniem
       do danego urządzenia).

'''/var/log'''

       Logi różnych programów, baza programu login (/var/log/wtmp,
       który zawiera informacje o wylogowywaniu się użytkowników) oraz
       log demona syslog (/var/log/messages, w nim zapisywane są
       wszystkie informacje jądra i innych programów). Zapomniane
       pliki w /var/log mogą często znacząco przybrać na rozmiarze -
       powinieneś w regularnych odstępach czasu usuwać stare wersje.

'''/var/run'''

       Pliki, które zawierają informacje o systemie, które są aktualne
       podczas jego działania. Dla przykładu: /var/run/utmp zawiera
       listę użytkowników aktualnie zalogowanych.

'''/var/spool'''

       Katalog zawierający kolejki: poczty, drukowania i inne. Każda
       kolejka posiada własny podkatalog wewnątrz /var/spool, np.
       często poczta przechowywana jest w katalogu /var/spool/mail
       (nie jest to zalecane).

'''/var/tmp'''

       Tymczasowe pliki które są duże, lub mają istnieć przez dłuższy
       czas niż byłoby to możliwe w katalogu /tmp (aczkolwiek
       administrator może usuwać znacząco stare pliki).
