Jest to bardzo ważny tryb pracy, który umożliwia administratorowi
wykonanie pewnych zadań, ^[1]^ takich jak uruchomienie fsck dla
partycji /usr, które wymaga zamknięcia wszystkich programów
używających tego systemu plików.

Działającemu systemowi można zmienić poziom pracy za pomocą polecenia
telinit. Podczas startu można jądru przekazać słowo single, lub
emergency: jądro przekazuje swoje argumenty programowi init, dzięki
temu program wie jaki jest domyślny tryb pracy.

Skrypty startowe automatycznie przejdą do trybu jednego użytkownika w
przypadku błędu fsck. Ma to na celu uniemożliwić użycie tak zepsutego
systemu plików, z którym fsck nie mógł sobie automatycznie poradzić.

Ze względów bezpieczeństwa, w trybie jednego użytkownika, system
powinien sprawdzać hasło przed uruchomieniem powłoki. Dobrym pomysłem
jest uniemożliwienie podawania jądru argumentów bez uprzedniej
autoryzacji. Ma to również pewną wadę - w przypadku uszkodzenia
/etc/passwd (/etc/shadow) zalogowanie się będzie niemożliwe.

^[1]^
Prawdopodobnie nie powinieneś go używać do grania w nethack.
