Napęd CD-ROM opiera się na optycznym odczytywaniu nośnika, który
najczęściej utworzony jest z plastyku, ^[1]^ w którym znajdują się
małe zagłębienia, są one umieszczone na spirali zaczynającej się w
środku płyty. Promień lasera trafiając na zagłębienie zostaje odbity w
innym kierunku - w ten sposób rozpoznaje się bity. Reszta jest łatwa -
zwykła mechanika.

Napędy CD-ROM w porównaniu z dyskami twardymi są wolne. Przeciętny
dysk twardy ma czas przeszukiwania wynoszący około 15 ms, szybki
CD-ROM może potrzebować dziesiątych części sekundy aby odnaleźć
informacje. Transfer jest na całkiem przyzwoitym poziomie, przy czym
aktualnie spotyka się napędy z podaną maxymalną prędkością odczytu -
np. 50x nie oznacza, że napęd uzyskuje taki wynik, jest to maxymalna
wydajność napędu w sprzyjających warunkach - w określonej strefie
płyty i przez określony czas. Powolność napędu oznacza, że zasadniczo
nie może on zastąpić dysku twardego, jednakże jako medium instalacyjne
ze 'startowalnym' systemem plików spisują się bardzo dobrze.

Istnieje kilka sposobów organizacji danych na CD-ROM-ie. Najbardziej
popularnym jest międzynarodowy standard ISO 9660. Standard ten opisuje
system plików z ograniczeniami większymi niż w systemie FAT, z drugiej
strony dzięki swej prostocie może być użyty przez każdy system
operacyjny i przemapowany na dowolny system plików.

Dla normalnego Unixowego wykorzystania ISO 9660 nie nadaje się,
dlatego powstało rozszerzenie nazywane Rock Ridge. Format ten zezwala
tworzyć pliki o długich nazwach, łącza symboliczne, i inne elementy
spotykane na innych systemach plików używanych w Uniksie. Do tego Rock
Ridge jest zgodny w dół - zawiera on poprawną strukturę ISO 9660.
Linux obsługuje oba formaty, rozpoznaje je automatycznie.

System plików to dopiero połowa sukcesu. Większość CD-ROM-ów zawiera
dane wymagające specjalnych programów, przy czym większość z takich
programów nie posiada odpowiedników Linuxowych - pozostaje dosemu
(emulator DOS-a).

Napęd CD-ROM posiada odpowiedni plik urządzenia, jego nazwa zależy od
sposobu podłączenia np. via SCSI, kartę muzyczną czy EIDE. Więcej
informacji znajduje się w liście sterowników

^[1]^
Wewnątrz plastyku znajduje się metalowy dysk.
