Jądro Linuksa zawiera kilka podstawowych części: zarządzanie
procesami, pamięcią, sterowniki urządzeń, obsługa systemu plików,
zarządzanie siecią i wiele innych. [7]Figure 2-1 pokazuje je.

Figure 2-1. Kilka z najważniejszych części Linuksa

http://sag.foo-baz.com/repos/imgs/overview-kernel.png

Najprawdopodobniej najważniejszymi częściami jądra (bez nich nie
działa nic) są moduły zarządzania pamięcią i procesami. Zarządzanie
pamięcią polega na przypisywaniu obszarów pamięci fizycznej i swapu
procesom, częściom jądra, oraz cache'owi urządzeń blokowych.
Zarządzanie procesami polega na ich tworzeniu i implementacji
wielozadaniowości poprzez zmianę aktywnie wykonywanego.

Na najniższym poziomie jądro zawiera sterowniki obsługiwanych
urządzeń. Ponieważ świat jest pełny różnorakiego sprzętu jest ich
wiele. Istnieje wiele podobnych do siebie urządzeń różniących się w
warstwie programowej. Te podobieństwo pozwala pogrupować sterowniki; w
ten sposób członek danej klasy ma ustalony interfejs programowy, różni
się natomiast wewnętrzną komunikacją między sprzętem a jądrem. Np.
wszystkie sterowniki dysków posiadają funkcje do: inicjalizacji,
odczytania, lub zapisania podanego sektora.

Niektóre usługi oferowane przez jądro mają podobne właściwości, dzięki
temu mogą zostać podzielone na abstrakcyjne klasy. Dla przykładu, różne
protokoły sieciowe zostały połączone w jednym interfejsie
programistycznym, bibliotece gniazd BSD. Innym przykładem jest
wirtualny system plików (VFS), który obsługuje operacje plikowe
niezależnie od systemu plików. Jeżeli jakiś proces chce skorzystać z
systemu plików wszelkie żądania kierowane są do VFS, który następnie
przekierowuje je do odpowiedniego sterownika.
