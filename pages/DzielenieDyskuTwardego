Istnieje wiele programów służących do tego celu. Większość systemów
operacyjnych zawiera własne, których powinno się używać - mogą one
robić coś niezwykłego, czego nie potrafią zrobić inne. Wiele z tych
programów nazywa się fdisk, włączają program Linuxa - odmianę tegoż
programu. Szczegóły dotyczące programu znajdują się w jego
podręczniku. Istnieje również cfdisk, który jest 'ładniejszą' wersją
fdiska.

Używając dysków IDE musisz upewnić się, że partycja z obrazem jądra
znajdzie się poniżej 1024 cylindra. Jest to wymagane ponieważ proces
bootowania opiera się na działaniu BIOS-u, a ten nie potrafi obsłużyć
więcej niż 1024 cylindrów. Możnaby stworzyć partycję zaczynającą się
poniżej tej granicy, jednak nie jest to dobrym pomysłem - fragmentacja
dysku, lub niefortunne umieszczenie pliku mogą spowodować, że nie
będzie można uruchomić komputera. Dla świętego spokoju, upewnij się,
że cała partycja znajduje się poniżej 1024 cylindra.

Niektóre nowsze BIOS-y i dyski IDE potrafią obsłużyć więcej niż 1024
cylindrów, jeżeli tak jest masz problem z głowy, jeżeli nie jesteś
pewien załóż, że BIOS nie działa - oszczędzi Ci to kłopotów.

Każda partycja powinna mieć parzystą liczbę sektorów - Linux używa
systemu plików z blokiem o rozmiarze 1 kB - 2 sektory. Nieparzysta
liczba sektorów powoduje, że ostatni z nich nie jest używany, niektóre
wersje fdiska powiedzą Ci o tym.

Zmiana rozmiaru partycji zazwyczaj wymaga utworzenia kopi zapasowej
(najlepiej całego dysku), usunięcia partycji, utworzenia nowej i
odtworzenia danych. Jeżeli powiększasz partycję powinieneś stworzyć
kopie zapasowe usuwanych partycji (których miejsce użyjesz aby
utworzyć większą partycję).

Ponieważ zmiana rozmiaru partycji nie jest miłą czynnością powinieneś
stworzyć odpowiednie za pierwszym razem - zastanów się przed
założeniem partycji, pomyśl o przyszłości. Jeżeli instalujesz system z
medium niewymagającego obecności człowieka (powiedzmy z CD-ROM-u, a
nie dyskietek :-) warto najpierw przetestować kilka rozwiązań. Taki
system można bez problemu usunąć - nie ma tam żadnych danych
użytkowników, itd.

Istnieje program dla MS-DOS, nazywający się fips, który zmienia
rozmiar partycji MS-DOS bez potrzeby tworzenia kopii zapasowej i
odtwarzania, w przypadku innych systemów plików musisz wykonać te
kroki.
