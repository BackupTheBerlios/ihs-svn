Komputer osobisty posiada podtrzymywany bateryjnie zegar sprzętowy.
Bateria zapewnia ciągłość trwania takiego zegara; za pomocą BIOS-u lub
systemu operacyjnego można go zmienić.

Jądro Linuxa utrzymuje swój własny, niezależny zegar. Podczas startu
systemu jest on ustawiany według wskazań zegara sprzętowego, po czym
oba zegary działają niezależnie. Linux utrzymuje swój własny zegar
ponieważ ciągłe odpytywanie sprzętu jest wolne i skomplikowane.

Zegar jądra zawsze wskazuje uniwersalny czas. W ten sposób jądro nie
musi wiedzieć co to strefa czasowa. Zwiększa to pewność działania
zegara i upraszcza zmianę strefy czasowej. Każdy proces zajmuje się
osobno konwersją czasu (używając standardowych narzędzi
rozprowadzanych wraz z informacjami o strefach).

Sprzętowy zegar może być ustawiony według czasu lokalnego lub
uniwersalnego. Lepiej jest ustawić go na czas uniwersalny, w ten
sposób nie musisz przejmować się przejściami na czas letni, lub zimowy
(UTC nie posiada podziału "Daylight Savings Time" ^[1]^). Niestety, niektóre
systemy operacyjne (MS-DOS, Windows, OS/2) zakładają, że czas
przechowywany przez BIOS jest czasem lokalnym. Linux obsługuje oba
przypadki, przy czym jeżeli zegar BIOS-u wskazuje czas lokalny musisz
samodzielnie przechodzić z czasu letniego na zimowy (i odwrotnie).

^[1]^
W skrócie DST - w niektórych krajach (np. w Polsce) obowiązuje czas zimowy i letni. Zmiana czasu związana z porą roku ma na celu jak najdłuższe wykorzystanie światła słonecznego podczas pracy.
