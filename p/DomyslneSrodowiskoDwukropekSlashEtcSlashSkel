Zazwyczaj podczas tworzenia katalogu domowego użytkownika zostają do
niego skopiowane pliki z katalogu /etc/skel. Dzięki temu administrator
systemu może stworzyć pliki, które dostarczą użytkownikowi przyjaznego
środowiska. Dla przykładu, w pliku /etc/skel/.profile można ustawić
zmienną EDITOR na jakiś edytor przyjazny nowicjuszom ( vi ;-).

Zazwyczaj część konfiguracji umieszcza się w globalnych plikach
konfiguracyjnych - w ten sposób gdy zmieni się edytor możesz szybko
zaktualizować ustawienia użytkowników. Powinieneś pomyśleć nad pewnym
podziałem: zmienne, itp. lepiej umieszczać w plikach globalnych,
natomiast ustawienia dla poszczególnych programów, które użytkownicy
zapewne będą chcieli zmienić, w katalogach domowych.
