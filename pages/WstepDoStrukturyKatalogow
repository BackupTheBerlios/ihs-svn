Rozdział powstał na podstawie Standardu Systemu Plików Linuxa, FSSTND,
wersji 1.2 (zobacz bibliografię). Standaryzacja hierarchii katalogów
ma na celu ułatwienie życia administratorom i programistom - łatwiej
coś znaleźć jeżeli jest umieszczone w odpowiednim miejscu. Używanie
standardu nie jest przez nikogo wymagane, jednak większość dystrybucji
tworzona jest zgodnie z nim. FSSTND definiuje podobną hierarchię jak w
innych systemach Unix.

Rozdział nie zawiera szczegółów, po nie sięgnij do FSSTND.
Administrator powinien rozumieć i znać ten standard.

Całe drzewo stworzone jest w sposób ułatwiający rozłożenie go na kilku
dyskach, lub partycjach. Głównymi częściami są: katalog główny, /usr,
/var, /home (zobacz [13]Figure 3-1). Każda z części ma inne
przeznaczenie. Niektóre z części mogą znajdować się w sieci, na
urządzeniach wyłącznie odczytywalnych.

Figure 3-1. Części drzewa katalogów Unixa. Linie oznaczają limity
partycji.

https://foo-baz.com:8443/repos/subwiki/SAG/imgs/fstree.png

Poniżej znajduje się opis przeznaczenia danej części.

  * Główny system plików jest specyficzny dla każdej z maszyn
    (generalnie znajduje się na poszczególnych maszynach, choć może
    być montowany z sieci, itd.), zawiera pliki niezbędne do
    uruchomienia systemu i zamontowania innych systemów plików.
    Zawartość powinna być wystarczająca do uruchomienia systemu w
    trybie jednego użytkownika, naprawy pozostałych systemów plików
    oraz odtwarzania kopii zapasowych.

  * /usr zawiera wszelkie polecenia, biblioteki, strony podręcznika i
    inne niezmieniające się dane potrzebne podczas normalnej pracy.
    Pliki w /usr nie powinny być zależne od architektury komputera,
    nie powinny być zmieniane podczas pracy systemu. Umożliwia to
    dzielenie plików poprzez sieć, co może być okazać się bardzo
    ekonomiczne - oszczędza przestrzeń dyskową (katalog ten może
    zajmować kilkaset megabajtów) i łatwe do administracji (wystarczy
    uaktualnić/zainstalować program na jednym dysku) Nawet, jeżeli
    system plików znajduje się na lokalnym dysku może być montowany
    wyłącznie do odczytu - zmniejsza to szansę wystąpienia błędów po
    padzie systemu.

  * Katalog /var zawiera pliki, które zmieniają się, np. wszelkie
    kolejki (poczty, newsów, drukarek, etc. ), logi, sformatowane
    pliki podręcznika oraz pliki tymczasowe. Tradycyjnie wszystko co
    znajduje się w /var było umieszczane w /usr, jednak to
    uniemożliwia zamontowanie /usr wyłącznie do odczytu.

  * System plików /home zawiera katalogi domowe użytkowników -
    wszystkie ich dane. Odseparowanie danych użytkownika ułatwia ich
    archiwizację; najczęściej nie trzeba archiwizować pozostałych
    danych, lub można to robić rzadziej (nie są tak często zmieniane).
    Wielki /home może zostać podzielony na kilka dysków, możliwe jest
    to przez dodanie poziomu pośredniego, np. podziału /home/students,
    /home/staff; lub tworzenia katalogów związanych z pierwszą literą
    nazwy użytkownika a dopiero w nim katalogu domowego.

Wszystkie te części mogą znajdować się fizycznie na jednym systemie
plików. Jeżeli jest to komputer domowy nie ma potrzeby stosować
takiego podziału, jednak w większych systemach uniknięcie go jest
niemożliwe. Ważne jest aby wszystkie te nazwy działały; np. powiedzmy,
że /var i /usr są aktualnie na tej samej partycji, ścieżka
/usr/lib/libc.a i /var/log/messages musi działać, w tym przykładzie
możnaby przenieść /var do /usr/var i utworzyć odpowiednie łącze
symboliczne - /var -> /usr/var.

Hierarchia katalogów w Uniksie grupuje pliki odpowiednio do ich
przeznaczenia - wszystkie polecenia są w jednym miejscu, dane w innym,
itd. Alternatywnie możnaby tworzyć katalogi dla poszczególnych
programów. Drugie podejście ma kilka wad - trudno dzielić pliki
(programy często zawierają części statyczne i wykonywalne),
znalezienie programu może stać się trudne (np. zmuszenie programu man
do zaglądania w odpowiednich katalogach może stać się koszmarem).
