To jest moja pierwsza linia
Niektórzy twierdzą, iż powinieneś zaallokować dwa razy wielkość ramu,
nie jest to prawidłowe podejście. Oto jak to zrobić poprawnie:

  * Określ całkowite zapotrzebowanie na pamięć. Jest to największa
    ilość pamięci, którą będziesz jednocześnie potrzebował, suma
    zapotrzebowań wszystkich programów. Możesz to zrobić uruchamiając
    wszystkie programy z twojej listy. (jeżeli nie masz dostatecznej
    ilość pamięci prawdopodobnie część z nich się wywali).
    Dla przykładu: jeżeli chcesz uruchamiać X, powinieneś zaallokować
    dla niego około 8 MB, gcc potrzebuje kilka megabajtów ( niektóre
    pliki potrzebują niezwykle dużo pamięci - około 10 MB, jednak
    zazwyczaj wystarczają 4 MB ), itd. Jądro zużyje około megabajta
    dla siebie, zazwyczaj powłoka i kilka potrzebnych narzędzi razem
    da nam zapotrzebowanie na 1 MB. Nie musisz być dokładnym, jednak
    powinieneś podchodzić do sprawy pesymistycznie.
    Pamiętaj, że należy brać również liczbę osób pracujących na
    komputerze. Jednakże, jeżeli dwaj użytkownicy uruchomią ten sam
    program zużycie nie podwoi się - część programu, oraz biblioteki
    będą dzielone między procesami.
    Polecenia: free i ps przydadzą Ci się do oszacowania
    zapotrzebowania.

  * Podczas szacowania pamięci w kroku 1 musisz pamiętać o bezpiecznej
    granicy - prawdopodobnie zapomnisz o kilku programach, albo
    zmienisz swoje wymagania. Musisz odłożyć trochę pamięci na czarną
    godzinę. (Lepiej zaallokować zbyt dużo niż zbyt mało swapu, jednak
    nie ma sensu aby miejsce się marnowało - musisz wybrać dla siebie
    optimum). Ponieważ lepiej jest pracować z okrągłymi liczbami
    możesz zaokrąglić rozmiar do pełnych megabajtów.

  * Opierając się na powyższych obliczeniach powinieneś oszacować
    twoje potrzeby. Aby wyznaczyć rozmiar obszaru wymiany powinieneś
    od obliczonej liczby odjąć rozmiar fizycznej pamięci. (Na
    niektórych Unixach musisz zaallokować obszar licząc również pamięć
    fizyczną - w tym wypadku nie odejmuj jej rozmiaru).

  * Jeżeli twój wyliczony rozmiar swapu jest znacznie większy niż
    twoja fizyczna pamięć (kilkakrotnie więcej) powinieneś
    zainwestować pieniądze w zakup większej ilość pamięci, w innym
    wypadku odczujesz spadek wydajności.

Dobrym pomysłem jest utworzenie swapu nawet jeżeli go nie
potrzebujesz. Linux agresywnie korzysta ze swapu, tak aby jak
najwięcej fizycznej pamięci pozostało wolną. Linux zapisze na dysku
wszelkie nie używane dane. W ten sposób mamy więcej pamięci dostępnej
od ręki.

Obszar wymiany może być rozdzielony na kilka dysków. W ten sposób
można poprawić wydajność. Możesz popróbować kilku schematów, jednak
pamiętaj, że robienie takich eksperymentów jest trudne. Nie powinieneś
wierzyć w wyższość jednego schematu nad drugim, zależy to od wielu
czynników i w twoim wypadku może być kłamstwem.
