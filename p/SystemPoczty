Poczta elektroniczna jest najważniejszą metodą komunikacji za pomocą
komputera. Elektroniczny list przechowywany jest za pomocą pliku o
specjalnym formacie, a do jego przetwarzania służą specjalne programy.

Każdy użytkownik posiada skrzynkę pocztową (plik lub katalog w
odpowiednim formacie), w której umieszczane są pliki z pocztą. Kiedy
ktoś wysyła pocztę program lokalizuje komputer zawierający skrzynkę
odbiorcy, po czym przesyła wiadomość.

System pocztowy składa się z wielu programów. Dołączaniem wiadomości
do skrzynek użytkowników zajmuje się jeden program (agent transferu
poczty, inaczej MTA, np. qmail, postfix), natomiast użytkownicy
korzystają z wielu różnych programów do czytania (agentów poczty
użytkownika, MUA, np. pine, mutt). Zazwyczaj poczta przychodząca
przechowywana jest w /var/spool/mail.
