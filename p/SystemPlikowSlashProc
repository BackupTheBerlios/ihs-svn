System plików /proc jest całkowicie wirtualny - nie istnieje na dysku.
Jest tworzony i utrzymywany przez jądro w pamięci. Używany jest w celu
dostarczenia informacji o systemie (oryginalnie o działających
procesach, stąd nazwa). Ważniejsze pozycje omówione są poniżej. System
plików /proc posiada własną stronę podręcznika.

'''/proc/1'''

       Katalog zawierający informacje o procesie numer 1 (init ma
       zawsze ten numer). Każdy proces posiada własny podkatalog o
       nazwie przedstawiającej identyfikator procesu.

'''/proc/cpuinfo'''

       Informacje o procesorze: model, wydajność, itp.

'''/proc/devices'''

       Lista sterowników urządzeń, które są aktualnie skonfigurowane i
       działające.

'''/proc/dma'''

       Aktualnie używane kanały DMA.

'''/proc/filesystems'''

       Systemy plików aktualnie skonfigurowane.

'''/proc/interrupts'''

       Lista przerwań aktualnie wykorzystywanych, oraz ilość przerwań,
       które zostały kiedykolwiek obsłużone.

'''/proc/ioports'''

       Używane porty We/Wy.

'''/proc/kcore'''

       Obraz fizycznej pamięci systemu. Posiada rozmiar równy
       rozmiarowi zainstalowanej pamięci, jednak na dysku nie zajmuje
       ani bajta. (Uwaga: wpisy w katalogu /proc nie zajmują miejsca,
       chyba że je skopiujesz w inne miejsce).

'''/proc/kmsg'''

       Wiadomości wysyłane przez jądro. Są one również przesyłane do
       sysloga.

'''/proc/ksyms'''

       Tablica symboli jądra.

'''/proc/loadavg'''

       `średnie obciążenie' systemu; trzy nic nie znaczące liczby
       wskazujące ilość aktualnie wykonywanej pracy.

'''/proc/meminfo'''

       Informacje o wykorzystaniu pamięci fizycznej i swapu.

'''/proc/modules'''

       Aktualnie załadowane moduły.

'''/proc/net'''

       Informacje o protokołach sieciowych.

'''/proc/self'''

       Łącze symboliczne do katalogu procesu, który czyta /proc. Dla
       dwóch procesów czytających /proc wskazania odnośników są inne.

'''/proc/stat'''

       Statystyki systemu, np. ilość błędów stron od czasu startu,
       itd.

'''/proc/uptime'''

       Okres pracy systemu.

'''/proc/version'''

       Wersja jądra.

Zauważ, że większość z tych plików jest w postaci textowej, mogą one
być czasami w postaci niezbyt czytelnej. Istnieje wiele poleceń, które
odczytują takie pliki i specjalnie je przetwarzają. Np. program free
rozumie plik /proc/meminfo i konwertuje wartości podane w bajtach na
kB oraz dodaje inne informacje.
