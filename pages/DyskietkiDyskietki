Dyskietka składa się z elastycznej membrany pokrytej z jednej lub obu
stron materiałem magnetycznie aktywnym. Dyskietka nie zawiera żadnych
mechanizmów - wszystko to znajduje się w odpowiednim napędzie.
Dyskietka odpowiada jednemu talerzowi dysku, twardego, przy czym jest
wymienna - jeden napęd może odczytywać kilka dyskietek po kolei, dysk
twardy jest niepodzielny.

Tak jak dysk twardy dyskietka podzielona jest na ścieżki, sektory
(dwie odpowiadające sobie ścieżki po dwóch stronach tworzą cylinder),
przy czym jest ich znacznie mniej niż na dysku twardym.

Napęd dyskietek może odczytywać kilka różnych formatów; dla przykładu:
istnieją 3,5 calowe dyskietki 720 kB i 1,44 MB. Do prawidłowego
obsłużenia napędu system operacyjny musi znać rozmiar dyskietki;
istnieje kilka plików dyskietek: /dev/fd0H1440 jest pierwszym napędem
zawierającym 3,5 calową, podwójną (D) dyskietkę o wysokiej gęstości
(H), o pojemności 1440 kB, innymi słowy normalna dyskietka 3.5 calowa
HD. Aby dowiedzieć się więcej o nazewnictwie zajrzyj do listy
urządzeń.

Nazewnictwo napędu dyskietek jest skomplikowane, jednak istnieje w
Linuksie specjalne urządzenie wykrywające typ dyskietki. Działa na
zasadzie odczytu pierwszego sektora i wyszukiwania pasującego wzorca.
Wymaga to preformatowanie dyskietki. Urządzenia takie nazywają się:
/dev/fd0, /dev/fd1, itd.

Parametry używane do sprawdzenia formatu dyskietki mogą zostać
ustawione za pomocą setfdprm. Dzięki temu programowi można używać
dyskietek o niestandardowym rozmiarze (można sobie tworzyć takie
dyskietki :-).

Linux może odczytywać niestandardowe formaty dyskietek, niektóre z
nich wymagają specjalnych programów formatujących. Ominiemy je na
razie, abyś w międzyczasie zdążył zajrzeć do pliku /etc/fdprm, który
to zawiera ustawienia programu setfdprm.

System operacyjny musi wiedzieć czy dyskietka została zmieniona, np.
aby uniknąć używania zbuforowanych danych w przypadku zamiany
dyskietek. Niestety linia sygnału, która jest do tego używana, w
niektórych napędach jest zepsuta - nie można tego zauważyć pod MS-DOS,
jednak pod Linuxem staje się to ważne. W takim wypadku niezbędna jest
naprawa napędu.
