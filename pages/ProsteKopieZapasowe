Tworzenie takich kopii sprowadza się do skopiowania wszystkiego za
pierwszym razem, oraz późniejszych dopisywań. Pierwsza kopia nazywana
jest pełną, późniejsze to kopie różnicowe. Odtwarzanie danych za
pomocą kopii różnicowych wymaga odtworzenia kopii pełnej.

Jeżeli chcesz tworzyć kopie codziennie i posiadasz 6 taśm, możesz 1
wykorzystać na pełną kopię. Na taśmach 2 - 5 tworzyć kopie
inkrementacyjne, po czym tworzysz pełną kopię na taśmie 6 i znów
wykorzystujesz taśmy 2 - 5. Nie powinieneś nadpisywać taśmy 1 do czasu
stworzenia pełnej kopii (na wszelki wypadek). Po utworzeniu pełnej
kopii na taśmie 6 i przystępując do tworzenia następnej pełnej kopii
wykorzystujesz taśmę nr 1, a 6 odkładasz na półkę, itd.

Jeżeli posiadasz więcej niż 6 taśm możesz dodatkowe wykorzystać do
tworzenia pełnych kopii. Za każdym razem wykorzystujesz najstarszą z
nich podczas tworzenia następnej pełnej kopii. Posiadając kilka
pełnych kopii możesz znaleźć plik, który aktualnie nie istnieje, lub
jego starszą wersję, itp.
