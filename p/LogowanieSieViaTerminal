Moja zmina

[12]Figure 8-1 obrazuje zachodzące procesy. Najpierw init uruchamia
dla odpowiedniego terminala program getty. getty oczekuje
powiadomienia od użytkownika (oznacza to, że użytkownik musi coś
napisać). Jeżeli po drugiej stronie jest użytkownik getty wyświetli
przywitanie (zawartość pliku /etc/issue) i poprosi o nazwę
użytkownika, po czym uruchomi program login. login odbiera nazwę
użytkownika jako parametr i prosi o hasło. Jeżeli się zgadzają program
uruchamia wybraną przez użytkownika powłokę; w innym wypadku program
kończy działanie (zazwyczaj najpierw daje użytkownikowi kilka prób
wprowadzenia hasła). init zauważy, że proces został zakończony i
uruchomi nowe getty dla terminala.

Figure 8-1. Logowanie się poprzez terminale: interakcja pomiędzy:
init, getty, login i powłoką.

http://sag.foo-baz.com/repos/imgs/logins-via-terminals.png

Zauważ, że tylko init tworzy nowy proces (korzystają z wywołania
systemowego fork); getty, login zamieniają program, z którego zostały
wywołane (za pomocą wywołania systemowego exec).

W przypadku łącz szeregowych potrzebny jest osobny program do
oczekiwania na użytkownika - sprawdzenie jego obecności może być (i
tradycyjnie było) trudne. getty obsługuje również ustawienia takie jak
prędkość, co czyni go programem przydatnym przy tworzeniu połączeń
dial-in, w przypadku których ustawienia te zmieniają się dynamicznie.

Istnieje kilka wersji programów getty i init, każda z nich ma swoje
wady i zalety. Powinieneś zapoznać się ze wszystkimi udostępnianymi
przez swoją dystrybucję, oraz o innych (aby znaleźć je możesz
skorzystać z Mapy Oprogramowania Linuksowego). Jeżeli nie tworzysz
połączeń dial-in prawdopodobnie nie musisz się zajmować getty, jednak
init jest nadal ważny.
