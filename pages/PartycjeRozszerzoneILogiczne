Oryginalny schemat partycjonowania szybko okazał się niewystarczający.
Wielu ludzi chciało mieć więcej niż cztery systemy operacyjne na
jednym dysku (Linux, MS-DOS, OS/2, Minix, FreeBSD, NetBSD, Windows/NT,
itp.), również część ludzi chciała rozmieścić jeden system na kilku
partycjach. Dla przykładu: w Linuksie swap ze względu wydajności
umieszcza się na osobnej partycji (więcej poniżej).

Aby ominąć te ograniczenia wymyślono partycje rozszerzone. Trik ten
umożliwia dzielenie podstawowej partycji na podpartycje. Podstawowa
partycja, która jest podzielona nazywa się partycją rozszerzoną;
podpartycja nazywa się partycją logiczną . Zachowują się ^[1]^ jak
zwykłe partycje, ale tworzone są w odmienny sposób. Nie istnieje
różnica w prędkości.

Struktura partycji mogłaby wyglądać następująco [8]Figure 4-2. Dysk
podzielony jest na trzy partycje podstawowe, druga partycja jest
podzielona na dwa dyski logiczne. Część dysku nie jest podzielona.
Dysk oraz każda z partycji posiada rekord ładujący.

Figure 4-2. Przykładowy podział dysku.

http://sag.foo-baz.com/repos/imgs/hd-layout.png

^[1]^
Nie logicznie?
