Linux obsługuje pamięć wirtualną - wykorzystuje cześć dysku jako
rozszerzenie fizycznej pamięci. Jądro zapisuje zawartość nieużywanych
bloków pamięci fizycznej na dysku, umożliwiając tym samym
wykorzystanie ich do innych celów. Jeżeli oryginalna zawartość jest
potrzebna następuje proces odwrotny. Wszystko to odbywa się
niewidocznie dla użytkownika; działające programy również nie
dostrzegają różnicy. Oczywiście operacje dyskowe są znacznie
wolniejsze (tysiące razy) niż analogiczne działania na fizycznej
pamięci, programy zwalniają. Część dysku twardego wykorzystywana jako
pamięć wirtualna nosi nazwę obszaru wymiany.

Linux potrafi wykorzystywać zwykły plik na systemie plików, lub
oddzielną partycję jako obszar wymiany. Partycja wymiany jest szybsza,
jednak trudniej zmienić jej rozmiar, niż w wypadku pliku. Możesz w
celach testowych stworzyć plik wymiany, a gdy już będziesz pewnien co
do potrzebnego rozmiaru stworzyć osobną partycję.

Powinieneś wiedzieć, że Linux pozwala używać kilku partycji/plików
wymiany jednocześnie. Dzięki temu możesz dynamicznie regulować
wielkość swapu, np. stworzyć partycję o odpowiednim rozmiarze (takim
aby się nie marnowała), a przy specjalnych okazjach wykorzystywać
dodatkową partycję/plik, itp.

Krótka lekcja z terminologii komputerowej: komputerowi naukowcy
najczęściej rozróżniają miedzy swapowaniem (zapisywaniem całego
procesu na dysku) a stronicowaniem (zapisywaniem części o stałym
rozmiarze, zazwyczaj kilku kilobajtów). Stronicowanie jest zazwyczaj
szybsze, dlatego Linux go używa, pomimo tego tradycyjna terminiologia
Linuxa mówi o swapowaniu. ^[1]^

^[1]^
Zatem całkiem niepotrzebnie denerwująca rzesza komputerowych naukowców
jest straszna.
