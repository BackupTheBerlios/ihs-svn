Komputery w tej samej sieci najczęściej połączone są pojedynczym
fizycznym kablem. Programy komunikując się poprzez sieć tworzą
wirtualne połączenie, coś na kształt kabla. Programy biorące udział w
komunikacji mają wyłączność na swoje łącze. Ponieważ połączenie jest
wirtualne systemy operacyjne dwóch komputerów mogą między sobą
utworzyć ich wiele. W ten sposób za pomocą jednego kabla fizycznego
kilka programów może komunikować się jednocześnie. Do jednego kabla
można również podłączyć kilka komputerów, każdy z nich może tworzyć
połączenia, przy czym pojedynczy komputer otrzymuje dane tylko dla
siebie (chyba, że się pobawisz i to zmienisz ;-).

Zazwyczaj w systemie działa demon inetd (możnaby go porównać do
getty), który czeka na przychodzące połączenia (logowania). Jeżeli
takie nastąpi uruchamia program odpowiedzialny za dalszą część
rozmowy. Oryginalny program dalej nasłuchuje.

Powstało wiele protokołów odpowiedzialnych za sieciowe logowanie.
Najważniejszymi są: telnet, rlogin i ssh (zalecany). Istnieje również
wiele innych protokołów, które służą do różnych rzeczy, np.: FTP,
HTTP, Gopher, SMTP, POP3, ..., możnaby tak długo wymieniać. Dlatego, w
celu zmniejszenia obciążenia systemu, powstał inetd - program, który
oczekuje próby połączenia się i w razie potrzeby uruchamia odpowiedni
program. W Linux Network Administrators' Guide znajdziesz więcej
informacji.
