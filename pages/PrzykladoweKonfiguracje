Miałem kiedyś dysk o pojemności 109 MB. Aktualnie używam dysku o
pojemności 330 MB. Wytłumaczę jak i dlaczego podzieliłem te dyski.

Dysk 109 MB dzieliłem na wiele różnych sposobów, zależnie od potrzeb.
Wytłumaczę dwa typowe podziały. Pierwszy: MS-DOS razem z Linuxem.
Część dla DOS-a zajmowała 20 MB, zawierała kompilator C, edytor, kilka
narzędzi, program, na którym pracowałem, oraz trochę wolnego miejsca
aby zmieścić wyniki. Dla Linuxa przeznaczyłem: 10 MB na swap, resztę
(79 MB) na jedną partycję. Eksperymentowałem z rozdzieleniem głównego
systemu plików, /usr i /home na kilka partycji, jednak nigdy nie
miałem wystarczającej ilości miejsca aby zrobić coś ciekawego.

Gdy przestałem potrzebować MS-DOS-a, przepartycjonowałem dysk tak, że
12 MB zajmował swap, resztę miejsca zużywała jedna partycja dla
Linuxa.

Dysk 330 MB podzieliłem na kilka partycji w następujący sposób:
{{{
5 MB   główny system plików
10 MB  swap
180 MB /usr
120 MB /home
15 MB  pusta partycja
}}}

Pusta partycja używana była do testowania rzeczy wymagających jej -
różnych dystrybucji Linuxa, porównywania wydajności różnych systemów
plików, itp. W czasie pomiędzy testami służyła jako druga partycja
swap.
