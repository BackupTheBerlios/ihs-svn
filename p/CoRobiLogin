Program jest odpowiedzialny za autoryzację użytkownika (upewnia się,
że nazwa i hasło pasują), oraz inicjalizację jego środowiska -
ustawienie odpowiednich praw dostępu do łącza szeregowego,
uruchomienie powłoki.

Częścią inicjalizacji środowiska jest wyświetlenie pliku /etc/motd (
plik .hushlogin w katalogu domowym wyłącza takie działanie ).

Plik /etc/nologin blokuje wszelkie próby zalogowania się ( jest
zazwyczaj tworzony przez shutdown ). login odmawiając wyświetli
zawartość tegoż pliku.

login loguje wszelkie niepoprawne próby zalogowania się poprzez
sysloga. Loguje również wszelkie logowania dokonane przez roota,
umożliwiając w ten sposób wytropienie włamywaczy.

Aktualnie zalogowani użytkownicy umieszczani są w /var/run/utmp. Plik
ten przy każdym restarcie systemu jest usuwany. Polecenia takie jak:
who, w opierają się na jego zawartości.

Wszelkie poprawne logowania się zapisywane są w /var/log/wtmp. Co
jakiś czas powinieneś go usunąć - nie istnieją żadne ograniczenia co
do jego rozmiaru. ^[1]^ Program last przegląda wtmp.

utmp i wtmp są w formacie binarnym (zobacz stronę podręcznika o utmp)
przez co przeglądanie ich zawartości wymaga specjalnych programów.

^[1]^
Porządne dystrybucje robią to 'po rozpakowaniu'.
