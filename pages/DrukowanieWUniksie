W danym momencie tylko jedna osoba może korzystać z drukarki, jednak
nieekonomicznym jest przydzielanie jej użytkownikowi na wyłączność.
Drukarką zarządza specjalne oprogramowanie implementujące kolejkę
drukowania: wszystkie żądania wydruku umieszczane są w kolejce, po
zakończeniu jednej pracy wykonywana jest następna. Dzięki temu
użytkownicy nie muszą walczyć o dostęp do drukarki. ^[2]^

Oprogramowanie kolejkujące buforuje na dysku gotowe do druku prace.
Umożliwia to programom przekazanie dokumentu do programu
odpowiedzialnego za drukowanie i powrót do pracy - aplikacja nie musi
czekać na faktyczne zakończenie drukowania. Jest to naprawdę wygodne,
gdyż pozwala wysłać do wydrukowania aktualną wersję dokumentu i nie
czekając na zakończenie, rozpocząć tworzenie nowej wersji.

^[2]^
W zamian, tworzą kolejkę przy drukarce czekając na swój wydruk,
ponieważ niewiele osób jest w stanie sprawdzić czy drukowanie zostało
wykonane. Dzięki temu gwałtowanie wzrasta wewnątrz-firmowe życie
towarzyskie.
