" Na początku dokument był bez kształtu i treści; bity
reprezentowały pustkę. Palce Autora przeniosły się nad klawiaturę.
I Autor powiedział: niech powstaną słowa, i tak się stało."

Ten podręcznik: "Linux System Administrators' Guide" opisuje aspekty
administracji systemu Linux. Kierowany jest do ludzi, którzy wiedzą
niewiele o administracji ( na poziomie "co to?" ), ale jednak znają
podstawy normalnego korzystania z systemu. Podręcznik nie powie Ci jak
zainstalować którąkolwiek z dystrybucji Linuxa; jest to opisane w
innych dokumentach. Poniżej znajduje się więcej informacji na temat
dokumentacji.

Administracja systemem to wszelkie czynności mające na celu utrzymanie
systemu w używalnym stanie. Zawiera takie rzeczy jak tworzenie kopii
zapasowych (używanie ich jeżeli trzeba), instalowanie nowych
programów, tworzenie kont (usuwanie niepotrzebnych), sprawdzanie
systemu plików, itp., itd. Gdyby komputer był domem administracja
mogłaby być nazwana konserwacją i zawierałaby sprzątanie, wymianę szyb
i inne podobne rzeczy. Administracja nie jest zwana konserwacją
ponieważ byłoby to zbyt duże uproszczenie. ^[1]^

^[1]^ Istnieją ludzie, którzy ją tak nazywają, dzieje się tak dlatego, iż
nigdy nie przeczytali tegoż podręcznika. Biedactwa.

Podręcznik zbudowany jest modułowo - rozdziały są niezależnymi
całościami, nie musisz znać innych aby zrozumieć rozdział, który
czytasz. W ten sposób możesz zaglądać do podręcznika w poszukiwaniu
odpowiedzi na dane pytania. Możesz się do niego odwoływać w razie
potrzeby. Podręcznik został stworzony jako wprowadzenie do tematu,
zbieg okoliczności sprawił, że stał się referencyjny.

Podręcznik ten nie jest wyrocznią - istnieje wiele innych dokumentów,
do których należałoby zajrzeć. Bardzo ważnym źródłem informacji są
podręczniki (manuale), do których należy zaglądać po informacje na
temat nieznanego polecenia.

Podręcznik ukierunkowany jest na Linuxa, jednak ogólne zasady dotyczą
wszystkich systemów Unix. Niestety między różnymi wersjami Unixa
istnieją znaczące różnice, które uniemożliwiają głębsze omawianie.
Nawet omawianie wszystkich możliwości Linuxa jest bardzo trudne, z
powodu schematu tworzenia aplikacji.

Nie istnieje żadna oficjalna dystrybucja Linuxa, więc różni ludzie
mają różne ustawienia, niektórzy potworzyli własne. Książka nie jest
nastawiona na żadną z dystrybucji, chociaż osobiście używam Debian
GNU/Linux. Starałem się ukazywać różnice między dystrybucjami oraz
omawiać alternatywy.

Starałem się opisywać naturę rzeczy, a nie prosty algorytm w stylu
"raz dwa trzy". Oznacza to, że wiele informacji okaże się dla Ciebie
zbędnymi, części takie oznaczone są jako "do przeskoczenia".
Przeczytanie wszystkiego nauczy Cię wiele, uczyni administrację
przyjemniejszą.

Tak jak każdy inny projekt twórczy związany z Linuxem praca ta
powstała bez przymusu: zrobiłem to ponieważ uważałem, że sprawi mi to
radość, uważałem, iż należy to zrobić. Jednakże, tak jak każda praca
ochotnicza podręcznik jest ograniczony limitem wiedzy i możliwości.
Oznacza to, iż książka może nie sprostać konkurencji z dziełem pisanym
przez wiele lat, przez dobrze opłaconego twórcę. Osobiście uważam, że
jest całkiem niezła, jednak ostrzegłem Cię.

Nie opisywałem rzeczy, o których mowa w innych darmowych
podręcznikach. Dotyczy to zwłaszcza dokumentacji programów, np. brak
szczegółowego opisu programu mkfs - opisuję tylko sferę użyteczności i
opcje na miarę potrzeb podręcznika. Aby dowiedzieć się więcej należy
zajrzeć do podręczników, których zestaw rozprowadzany jest z każdą
dystrybucją.

Lars starał się uczynić podręcznik najlepszym jak tylko mógł. Ja, jako
aktualny opiekun, chciałbym podtrzymać tradycję. Chciałbym usłyszeć o
wszystkim, co może uczynić ten dokument lepszym. Błędy ortograficzne,
merytoryczne, nowe pomysły, nowe rozdziały, informacje na temat różnic
między wersjami Unixa, jestem zainteresowany tym wszystkim. Więcej
informacji znajduje się pod adresem [http://www.iki.fi/viu/].

Pomogło mi wielu ludzi - bezpośrednio i pośrednio. Specjalne
podziękowania kieruję do Matta Welsha za inspirację i kierowanie
projektem LDP, Andy'iemu Oramowi za ponowne zatrudnienie mnie na
godziwych warunkach, Olafowi Kirch za przekonanie mnie, że jest to
możliwe oraz Adamowi Richterowi z Yggdrasil i innym za to, że uważają
tę książkę za interesującą.

Stephen Tweedie, H. Peter Anvin, Remy Card, Theodore Ts'o i Stephen
Tweedie pozwolili mi skorzystać z ich dorobku (co uczyniło książkę
grubszą i bardziej imponującą): porównanie systemów plików: xia i
ext2, lista urządzeń, opis funkcjonowania systemu ext2. Nie są one już
częścią podręcznika. Jestem za to niemal wdzięczny i pokornie
przepraszam, że poprzednie wersje czasami nie wspominały o
przynależnych prawach.

Dodatkowo, chcę podziękować Markowi Komaryńskiemu (w oryginale:
Komarinski) za przysłanie mi w 1993 roku materiałów, oraz za wiele
artukułów w dziale "administracja systemem" Linux Journal. Były one
pouczające i inspirujące.

Wiele użytecznych komentarzy otrzymałem od rzeszy ludzi. Mała dziura w
moim archiwum nie pozwala mi zamieścić wszystkich nazwisk, jednak oto
pozostałe z nich (w porządku alfabetycznym): Paul Caprioli, Ales
Cepek, Marie-France Declerfayt, Dave Dobson, Olaf Flebbe, Helmut
Geyer, Larry Greenfield and his father, Stephen Harris, Jyrki Havia,
Jim Haynes, York Lam, Timothy Andrew Lister, Jim Lynch, Michael J.
Micek, Jacob Navia, Dan Poirier, Daniel Quinlan, Jouni K Seppänen,
Philippe Steindl, G.B. Stotte. Przepraszam wszystkich pominiętych.
