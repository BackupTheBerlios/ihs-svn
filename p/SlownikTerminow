" Bibliotekarz Niewidzianego Uniwersytetu jednostronnie zdecydował
się poszerzyć wiedzę tworząc Orang-utano/Ludzki słownik. Pracował
całe trzy miesiące. Nie było łatwo. Zaszedł tak daleko jak "Oook"."
(Terry Pratchett, Men At Arms)

Jest to krótka lista definicji, które są związane z Linuxem i
administrowaniem systemami.

'''ambicja'''

       Akt tworzenia śmiesznych sentencji w nadziei, że znajdą się w
       Linuxowym zbiorze fortunek.

'''aplikacja'''

       Oprogramowanie wykonujące pożyteczną czynność. Komputery kupuje
       się po to aby otrzymywać rezultaty działania takich programów.
       Zobacz również: program systemowy, system operacyjny.

'''demon'''

       Proces pracujący w tle, najczęściej niezauważalnie, aż do czasu
       zbudzenia. Dla przykładu: demon update budzi się co 30 sekund i
       zapisuje dane (z cache'u) na dysku; demon sendmail budzi się
       gdy ktoś wysyła pocztę.

'''system plików'''

       Metody i struktury danych, które system operacyjny używa aby
       przechowywać pliki na dysku. Często używane w znaczeniu
       partycji lub dysku zawierającego pliki.

'''jądro'''

       Część systemu operacyjnego, która zapewnia współpracę ze
       sprzętem i współdzielenie zasobów. Sprawdź hasło: program
       systemowy.

'''system operacyjny'''

       Program, który rozdziela zasoby komputera (czas procesora,
       pamięć, powierzchnię dysku, itd. ) pomiędzy użytkowników i ich
       programy. W celu zachowania bezpieczeństwa kontroluje dostęp do
       systemu. Zobacz: jądro, program systemowy, aplikacja.

'''wywołanie systemowe'''

       Usługa oferowana programom przez jądro. Zajrzyj do sekcji 2
       podręcznika.

'''program systemowy'''

       Programy implementujące wysoki poziom funkcjonalności systemu
       operacyjnego, np.: rzeczy, które są niezależne od sprzętu.
       Często wymagają specjalnych przywilejów. Zobacz: aplikacja,
       jądro, system operacyjny.
