Akt włączania komputera i ładowania systemu operacyjnego ^[1]^
nazywany jest bootowaniem (ładowaniem).

Na początku komputer wykonuje program ładujący, którego zadaniem jest
załadowanie i uruchomienie systemu operacyjnego. Kod ten zazwyczaj
znajduje się w ściśle określonym miejscu i jest stosunkowo mały
(kilkaset bajtów).

Różne komputery mają różne procedury startowania. PeCet (jego BIOS)
odczytuje pierwszy sektor (zwany sektorem ładującym) dyskietki, lub
dysku. Program ładujący znajdujący się w tymże sektorze ładuje system
operacyjny z innej części dysku (lub z innego urządzenia).

Po załadowaniu Linuxa następuje inicjalizacja sprzętu i odpowiednich
sterowników, po czym uruchomiony zostaje init. init uruchamia inne
procesy, te z kolei umożliwiają zalogowanie się użytkowników i wiele
innych rzeczy. Szczegóły zostaną omówione poniżej.

W celu wyłączenia systemu Linux należy wszystkim procesom powiedzieć,
że mają się zakończyć (zamknąć wszystkie pliki i zrobić inne niezbędne
rzeczy), następuje odmontowanie systemu plików i obszarów wymiany, po
czym następuje wyświetlenie informacji o możliwości wyłączenia
komputera. Jeżeli prawidłowa procedura nie jest przestrzegana dyski
mogą nie zostać zaktualizowane (dane zostają stracone, możliwość
uszkodzenia systemu plików).

^[1]^
W pierwszych komputerach nie wystarczyło włączyć urządzenia, trzeba
było ręcznie załadować system operacyjny.
