System plików /usr jest zazwyczaj duży - większość programów znajduje
się w jego podkatalogach. Zazwyczaj wszystkie pliki w katalogu /usr
przyszły wraz z daną dystrybucją, programy instalowane ręcznie, z
innych pakietów powinny być umieszczane w /usr/local. Dzięki temu po
aktualizacji, zmianie systemu nie musimy instalować (a przed tym np.
ściągać z sieci) dodatkowych programów. Niektóre z podkatalogów /usr
opisane są poniżej (pełny opis i lista znajdują się w FSSTND).

'''/usr/X11R6'''

       X Window System, wszystkie pliki. Aby uprościć tworzenie i
       instalację systemu X, wszelkie pliki umieszczane są w osobnym
       katalogu. W /usr/X11R6 istnieje hierarchia podkatalogów podobna
       do zawartości /usr.

'''/usr/X386'''

       To samo co /usr/X11R6, tylko dla wersji "X11 Release 5".

'''/usr/bin'''

       Prawie wszystkie polecenia użytkownika. Niektóre polecenia
       znajdują się w /bin i /usr/local/bin.

'''/usr/sbin'''

       Programy administratora, które nie muszą znajdować się na
       głównym systemie plików, np. większość serwerów.

'''/usr/man, /usr/info, /usr/doc'''

       Odpowiednio: strony podręcznika, dokumenty GNU Info i
       dokumentacja w innych formatach.

'''/usr/include'''

       Pliki nagłowkowe dla języka C. Aktualnie powinny być w
       /usr/lib, jednak tradycja jest silniejsza.

'''/usr/lib'''

       Niezmieniające się dane, zależne od architektury, niekiedy
       pliki konfiguracyjne programów. Nazwa lib pochodzi od "library"
       (biblioteka); oryginalnie biblioteki programistyczne były
       przechowywane w /usr/lib.

'''/usr/local'''

       Miejsce składowania oprogramowania (i konfiguracji)
       zainstalowanego niezależnie od dystrybucji.
