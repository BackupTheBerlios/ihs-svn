Najważniejszą decyzją jest wybór medium. Musisz rozważyć koszta,
pewność, prędkość, dostępność i użyteczność.

Koszta są ważne, ponieważ pojemność wszystkich twoich nośników,
przechowujących kopie zapasowe, powinna być kilkakrotnie większa niż
ilość danych. W większości wypadków wybiera się najtańsze medium.

Pewność działania jest bardzo ważna, zepsuta kopia zapasowa może
doprowadzić dorosłego człowieka do płaczu. Medium musi być w stanie
przechować dane przez lata. Sposób użycia jest również ważny i może
znacząco wpłynąć na żywotność kopii. Dysk twardy pracuje pewnie,
jednak jako medium do tworzenia kopii zapasowych nie jest zbyt
przydatny, zwłaszcza gdy znajduje się w tym samym komputerze co
zachowywane dane.

Prędkość zazwyczaj nie jest zbyt ważna, jeżeli można tworzyć kopie bez
interakcji z użytkownikiem. Nie ma znaczenia ile tworzenie kopii
zajmuje godzin dopóty, dopóki nie trzeba przy tym siedzieć. Z drugiej
strony jeżeli kopii zapasowej nie można wykonać w czasie bezczynności
komputera prędkość zaczyna się liczyć.

Dostępność jest oczywiście niezbędna, nie możesz utworzyć kopii
zapasowej jeżeli medium nie istnieje. Mniej oczywista jest potrzeba
istnienia medium w przyszłości i to nie tylko na twoim komputerze. W
innym przypadku nie będziesz mógł odtworzyć danych.

Użyteczność jest ważnym czynnikiem określającym częstotliwość
wykonywania kopii. Czym łatwiej tworzyć kopie zapasowe tym lepiej.
Proces ich tworzenia nie może być trudny ani nudny.

Aktualnie do wyboru mamy taśmy, płyty CD (lub pochodne). CD są dobrym
rozwiązaniem gdy dane trzeba zarchiwizować, natomiast w świecie kopii
zapasowych nadal królują streamery.
